##Kmom05

Det gick bra att arbeta med lagrade procedurer och triggers. Jag känner väl att jag har hyfsad koll på lagrade procedurer medan triggers och vad de gör är något jag förstår, men har kanske inte implementerat tillräckligt för att säga att jag har bra koll, än.
Att programmera med lagrade procedurer var för mig helt nytt men också ganska begripligt och väldigt smidigt med att kunna kapsla in SQLen för sig och inte blanda SQL i te.x. JS. Detta gör såklart att kodbasen blir större med fler filer och vid mindre projekt kan det bli lite hoppigt att inte direkt kunna läsa av vad som händer i koden utan att behöva hoppa mellan filer. Men fördelarna såsom ordning och reda och inkapslingen av SQLkoden från klientsidan överväger enligt mig det lilla besväret med att överskådligheten kan te sig svårare.

Triggers ter sig som otroligt användbart just för att automatisera saker i databasen. Såsom att skapa loggar eller att skapa följdoperationer i databasen utan att aktivt påkalla dessa. Detta kan såklart bli lite förvirrande om man inte har koll på sina triggers och te.x. håller på med felsökning eller bara får oväntade resultat från sina operationer.

CRUD i webbklienten gick som en dans, dels för att vi gjort det förr i htmlphp-kursen men också för att övningen och Emils genomgång täckte området väl.

Arbetet hittills med eshopen är nog det största, mest omfattande jag har gjort i kurspaketet, massor av krav i specen och flera veckors arbete med den konceptionella och funktionella delen skulle tillslut bli en produkt, jättekul men också jättejobbigt. När jag väl kom igång med uppgiften och började beta av kraven så gick säkert 22 av de 25 kraven på en förmiddag att implementera medan de övriga tre, skapa triggers till loggtabell, och de två sista uppgifterna kopplade till terminalklienten var de som verkligen var utmanande. Men ack så belönande när jag fick till det och det fungerade. Kraven kopplade till webbklienten gick snabbt, smidigt och var ett lustfyllt arbete att utföra.

Jag vet inte riktigt vad som är mitt TIL för detta kursmoment, fortsatt fördjupad kunskap i express och att programmera i databasen med lagrade procedurer känns som det som har varit mest nytt i huvudet denna gång.
