##Kmom03




Kommandoradsklienten var kul att jobba med och det gick lättare att lösa uppgiften än jag initialt trodde att det skulle gå. Det var nog inget konkret som jag trodde skulle vara svårt utan bara att uppgiften och den kodstruktur som jag skulle skapa, i mitt huvud kändes svår att uppnå. När jag sedan kom igång med kodandet och löste varje uppgiften del för del så gick det förvånansvärt bra.

Kodstrukturen blev bra, jag har alla mina kommandoanrop utom menyutskriften i en separat fil lagda som funktioner i ett objekt vilket då gör funktionerna till metoder om jag förstår det hela rätt.
Jag är lite nöjd med mig själv att jag fick det att fungera så smidigt som det faktiskt gjorde med import och export av såpass många metoder. Eventuell förbättringspotential finns alltid, jag skulle kunna ha lagt menyutskriften i en separat fil eller lagt den som en metod i mitt objekt men nu fick den ligga som en separat funktion efter mainfunktionen.

Det fortsatta arbetet med guiden och databasen skolan gick bra, jag kan dock känna mig lite osäker på delen med att lista de äldsta lärarna som undervisar. Jag fick fram det svar som efterfrågades men jag tyckte det kändes lite för enkelt så det tog mig en stund att släppa den delen av guiden.  

ER-modelleringen var rolig men kanske lite svår att göra. Jag tror att jag hade svårt att hålla mig till enbart det konceptuellt i alla fall i mitt huvud medan jag arbetade med själva diagrammet. Men jag tror, trots eventuella brister, att själva grundlogiken ska fungera.
Det svåraste med ER-modelleringen var nog att hålla det enkelt i kombination med det ständiga tvivlet huruvida man har tänkt logiskt riktigt.

Mitt TIL för detta kursmoment är såklart ER-modelleringen, vad det är till för och varför det är något jag behöver kunna.
