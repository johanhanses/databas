##Kmom02



UNION och JOIN har nu introducerats i kursen och jag känner mig förvånansvärt med på noterna, i alla fall gällande databaser och SQL, i kursen så här långt. Gällande JavaScript-delen och Node.js så har jag absolut skrapat lite på ytan på JavaScript tidigare medan node.js och JavaScript på serversidan var i princip nytt, eller nej inte nytt men inget jag arbetat med. Men jag tycker dock att det är väldigt kul och spännande att få jobba med node.js och JS på serversidan.

Jag får väl säga att jag, efter genomgånget kmom, förstår konceptet med asynkron programmering men att jag behöver jobba mycket mer med async och await för att känna mig självgående. När jag skrivit en funktion med async och await från övningsuppgifterna och guiderna så förstår jag vad som händer men vill nog, och antar att jag kommer få?, arbeta mer med detta för att känna mig säker.

Att koppla ihop allt med JS, Node.js och SQL/databasen var helt klart det mest givande och utmanande i detta kmom. Utifrån tidigare kurser i kurspaketet, såsom htmlPHP, så var funktionerna som skrev ut tabellerna och SQL-frågorna med JavaScript ganska begripliga att jobba med medan jag fortfarande känner mig som en nybörjare när det gäller att arbeta med promisify, async och await verktygen

Mitt TIL för detta kmom är nog att jag insett potentialen i kombinationen av det vi har arbetat med i detta kmom. Att kombinera JS på servern, Node.js, SQL och databaser och insikten om vad man kan bygga med dessa verktyg känns spännande och jag vill egentligen bara gräva ner mig mer i det efter detta kmom.
