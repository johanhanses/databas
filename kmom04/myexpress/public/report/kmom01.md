##Kmom01


De program som jag har installerat på min Macbook pro, hittills relevanta för denna kurs, är mySQl workbench community version 8.0.13 samt mysql community server 8.0.13. Sedan tidigare jobbar jag i Atom version 1.34.0 som texteditor. Jag har också, sedan tidigare kurser, npm version 6.4.1 och node version 10.13.0 installerat.

Det är superkul att få börja jobba med databaser och node.js, jag har redan hunnit börja på kmom02 och tycker att det är spännande att få jobba med både JavaScript och SQL. Jag har sett fram emot den här kursen sedan kurpaketet började i höstas.

Min enda tidigare erfarenhet av databaser kommer från en tidigare arbetsplats där jag varit med att utforma några SELECT-frågor till databaser på msSQL-server. I övrigt så har jag tidigare jobbat igenom några SQLkurser på codecademy.com

Det gick bra att jobba igenom guiden, det strul jag hade var kopplat till att få mySQL i pathen då jag sitter på en mac. Detta löstes dock ganska snabbt med Mikaels hjälp och gitterchatten.

Jag har lite svårt att än så länge jämföra SQL med andra programmeringsspråk, det jag själv kan mest utöver SQL är väl PHP och JavaScript. Jag ser såklart likheter mellan alla dessa tre men SQL sticker ut i att det känns mer som Emil sa: "engelska med stora bokstäver" men och andra sidan så kan man läsa ganska mycket av JavaScript och PHP på det viset också, dock kanske inte lika tydligt/enkelt/snabbt om man inte är van?

Mitt TIL för detta kmom är att jobba i terminalen. Det har gjorts i tidigare kurser i kurspaketet men nu har jag verkligen gått in för det och vill även utforska möjligheterna med Bash.
